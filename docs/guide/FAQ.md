# Ofte stilte spørsmål

### Jeg har sendt melding, men mottakeren har ikke fått SMS-koden

Sjekk at du har brukt riktig mobilnummer. Enkelte mobilleverandører har SMS-filter som gjør at ved enkelte tilfeller at SMS-meldinger ikke kommer gjennom. Under sendte meldinger vil du kunne se engangspassordet til meldingen, og du kan sende dette på SMS til mottaker fra en vanlig mobiltelefon

### Støtter dere BankID?

Vi har valgt å bruke SMS som kanal for å sende engangskode. Selv om de aller fleste nå har BankID er SMS mer utbredt og har ingen kostnader for mottaker. Man skal også kunne sende sikkre meldinger til personer i EU og da har valget falt på SMS som mottakskanal for engangspassord.

### Jeg må overføre filer større enn 100MB

Per dato støtter vi kun overføring av meldinger og dokumenter som er under 100MB. Dette skal være tilstrekkelig for de fleste og er større enn det du kan overføre på mange e-postsystemer. Gmail har f. eks en begrensning på 25MB.

### Hvor sikker er Heisann?

Vi anser løsningen som svært sikker. Meldingsteksten blir kryptert i databasen og filer blir lagret kryptert på Amazon sine datasentraler i Frankfurt (Tyskland). Meldinger og filer blir også slettet fra vår løsning etter 30 dager. Hvert selskap har sine egne krypteringsnøkler. I tillegg benytter vi brannmurer og oppdaterer programvaren vår kontinuerlig for å unngå sikkerhetshull. 

### Bruker dere personopplysningene våre til andre formål?

Nei. Vi vil aldri benytte personopplysningene dine til andre formål enn å administrere kundeforholdet. Disse ligger trygt lagret hos oss, og vil ikke videreformidles eller benyttes til markedsføringsformål. 
